- Er kund har ett behov av ett CRM-system (Customer Relationship Management) och undrar om ert företag kan bygga ett.
    - Research: Vad är ett CRM-system? Vad gör det för nytta för kunden? Hur kan ni maximera nyttan för kunden?
    Ex: https://www.lime-crm.se/vad-ar-crm/
    - Budget: 3 veckor (minus föreläsningar)
    - Vilka funktioner vill ni sälja in till kunden för att:
        - Ge henom ett så bra värde som möjligt? (Vad värderar kunden?)
        - Visa era kunskaper inom relevanta kursmål?

Redovisning sker dels genom att lämna in en länk till ett repo (där det framgår vilka som har gjort vilka commits) med era projekt, dels muntligt när ni visar upp era projekt måndag 28/10. Redovisningen är obligatorisk och både den muntliga redovisningen och det inlämnade materialet är betygsgrundande. Era projekt ska också zippas ihop och laddas upp här.

# Betygsgrundande
Ni kan få betygen IG, G och VG i enlighet med relevanta betygskrav för kursen.

**G** För Godkänd (G) ska den studerande kunna:
- Skapa applikationer med hjälp av bl a HTML, CSS, SASS, LESS och JavaScript med hänsyn till användbarhet.
- Utveckla fullständiga frontend-applikationer med hänsyn till krav om grafisk profil, färger, utseende, tillgänglighetsstandarder samt olika enheter.
- Följa en agil projektmetodik i ett projekt.  
 
**VG**  För Väl Godkänd (VG) ska den studerande kunna:
- Utveckla fullständiga, optimerade frontend-applikationer med hänsyn till krav om grafisk profil, färger, utseende, tillgänglighetsstandarder, olika enheter mm
- Studenten ska påvisa god teoretisk förståelse för, samt goda färdigheter i, att skapa frontend-applikationer med hänsyn till användbarhet och krav om grafisk profil samt tillgänglighetsstandarder. Det innebär att inte bara kunna utföra uppgifter utan också kunna se samband mellan olika typer av programmeringslösningar och det utfall det ger samt att kunna tillämpa detta. 